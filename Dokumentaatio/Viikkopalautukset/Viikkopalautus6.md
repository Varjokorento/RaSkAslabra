# Viikkopalautus 6

### Mitä olen tehnyt?

Tällä viikolla olen aloittanut implementoimaan BigInteger-luokkaa, joka on käytännössä viimeinen osa ohjelmaa, joka täytyy implementoida. Tämän lisäksi olen järkevöittänyt opettajan kommenttien perusteella nimeämis - ja pakkauskäytäntöjä. 

BigInteger-luokan implementoinnissa perusaritmetiikka on edennyt suhteellisen helposti. Sen sijaan monimutkaisempien metodien, kuten pow ja mod, implementoinnissa on valtavia ongelmia, joiden takia en ole voinut vielä integroida implementaatiota perusohjelmaan. 

Olen myös tehnyt vertaisarviointeja. 

### Miten ohjelma on edistynyt

Ohjelma ei ole edistynyt konkreettisesti, mutta BigInteger-implementaatio on edennyt melko hyvin. Perustoiminnallisuus toimii ja perusaritmetiikka onnistuu. 
 
### Mitä opin tällä viikolla?

Opin, miten BigInteger-luokka periaatteessa toimii. 

### Mitä jäi epäselväksi?

Tällä hetkellä on hieman epävarmaa saanko järkevää BigInteger-luokkaa tehtyä. BigIntegerin lähdekoodi käyttää bittioperaatioita, jotka ovat minulle hieman tuntemattomia. Uskoisin, että jos saan oman versioni toimimaan, tulee se olemaan hyvin epätehokas ja aikaavievä. Kuinka kriittinen puute on siis jättää BigInteger pois ja käyttää Javan kirjastoa?

### Mitä teen seuraavaksi?

Yritän saada BigIntegerin modPow-toiminnallisuuden toimimaan. Tämän jälkeen integroin sen minun muuhun toteutukseen. Jos tämä onnistuu, niin ohjelma on käytännössä valmis. 

Käytetty aika: 11 tuntia. 
